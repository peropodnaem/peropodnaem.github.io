---
layout: page
title: Писане на статии и сценарии - Перо под наем | peropodnaem.com 
permalink: /услуги/писане-статии-сценарии/
excerpt: "Разчитайте на професионални услуги по писане на статии и редактиране на такива по предварително зададени от Вас ключови думи, теми и граници. Също така можете да ми се доверите и за писане на сценарии за телевизионни предавания, различни видеа, събития и други."
style: |
    .page-background {
        background: url("/images/me.jpeg");
    }
---

<div class="breadcrumbs-holder">
    <ol itemscope itemtype="http://schema.org/BreadcrumbList" class="breadcrumbs">
    <li itemprop="itemListElement" itemscope
        itemtype="http://schema.org/ListItem">
        <a itemscope itemtype="http://schema.org/Service"
        itemprop="item" href="http://peropodnaem.com/">
            <span itemprop="name">Начало</span></a>
    <meta itemprop="position" content="1"></li>
    <li classs="bcrumb-spearator"> › </li>
    <li itemprop="itemListElement" itemscope
        itemtype="http://schema.org/ListItem">
        <a itemscope itemtype="http://schema.org/Service"
        itemprop="item" href="http://peropodnaem.com/услуги/">
            <span itemprop="name">Услуги</span></a>
    <meta itemprop="position" content="2"></li>
    <li classs="bcrumb-spearator"> › </li>
    <li itemprop="itemListElement" itemscope
        itemtype="http://schema.org/ListItem">
        <a itemscope itemtype="http://schema.org/Service"
        itemprop="item">
            <span itemprop="name">Писане на статии и сценарии </span></a>
        <meta itemprop="position" content="3"></li>
    </ol>
</div>
<div class="clear">


<h2>Писане на статии и сценарии</h2>

<p>Написах първата си статия, когато бях на 23. Никога преди това не бях заставала пред белия лист и нямах представа колко трудно може да е това. Да напишеш съдържание, което разказва, задържа вниманието и въздейства на читателя е едно от най-предизвикателните неща в журналистическата професия, без значение дали разказваш за война, политика, любов или пътен инцидент. Началото на първата статия ми отне една нощ, защото променях входящото изречение 58 пъти. Истината е, че първите думи на всеки текст задават тона на цялото съдържание и от тях зависи в голяма степен общото звучене на материала.</p>

<p>Много често, когато съм сядала да пиша различни истории не съм знаела как ще свършат те, понякога съм била приятно изненадана, друг път - не. Признавам си, че през по-голямата част от работата ми като журналист в телевизиите, съм работила с текст и картина, което значително улеснява постигането на търсеното въздействие и ефектът върху зрителската аудитория. Харесва ми да създавам истории с текст и кадри, които можеш да подредиш, така както ти усещаш, така както си видял историята и начина, по който тя те е докоснала.</p>

<p>Винаги съм вярвала, че освен желанието за писане трябва да имаш и добра история, която си струва да бъде споделена. Знам, че в наши дни хората, които никога не са се занимавали с писане, редактиране или създаване на сценарии и видеа по текст имат най-активно участие в социалните мрежи. И това е обяснимо, когато ти липсва способността да си самокритичен или смяташ, че мнението на зрителската и читателската аудитория е без значение, можеш да достигнеш "неподозирани висоти" с присъствието си в социалните и електронни медии у нас.  Повечето социално активни блогъри никога не са изпитвали страха от провала ако дадена статия или тема за предаване не достигне необходимия рейтинг и аудиторията не я хареса. Понякога се възхищавам на смелостта им и на умението да не изпитват срам от това, което правят. Същото е и с писането на книги, днес всеки смята, че има какво да разкаже и го прави, без значение от постигнатите резултати.</p>

<p>Хората, които създават качествени статии, пишат сценарии за филми, телевизионни предавания или ревюта добре знаят, че съдържанието винаги е било и ще бъде царят, който може да ви направи четен, гледаем или продаваем.</p>
