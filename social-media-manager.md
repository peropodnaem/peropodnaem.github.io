---
layout: page
title: Специалист социални медии за една цялостна визия на Вашия бизнес
permalink: /услуги/специалист-социални-медии/
excerpt: "'Перо под наем' може да поддържа имиджа ви в социалните мрежи чрез писане на подходящи текстове и изпращане на точните сигнали до текущите и потенциалните ви клиенти. Това ще ви спести време и ще помогне на бизнеса ви да стигне до повече хора."
style: |
    .page-background {
        background: url("/images/me.jpeg");
    }
---

<div class="breadcrumbs-holder">
    <ol itemscope itemtype="http://schema.org/BreadcrumbList" class="breadcrumbs">
    <li>
        <a href="http://peropodnaem.com">
            <span>Начало</span></a>
    </li>
    <li classs="bcrumb-spearator"> › </li>
    <li itemprop="itemListElement" itemscope
        itemtype="http://schema.org/ListItem">
        <a itemscope itemtype="http://schema.org/Service"
        itemprop="item" href="http://peropodnaem.com/услуги/">
            <span itemprop="name">Услуги</span></a>
    <meta itemprop="position" content="1"></li>
    <li classs="bcrumb-spearator"> › </li>
    <li itemprop="itemListElement" itemscope
        itemtype="http://schema.org/ListItem">
        <a itemscope itemtype="http://schema.org/Service"
        itemprop="item">
            <span itemprop="name">Специалист социални медии</span></a>
        <meta itemprop="position" content="2"></li>
    </ol>
</div>
<div class="clear">


<h2>Какво е специалист социални медии?</h2>

<p>В наши дни голяма част от бизнеса търси своя <strong>"Social Media Manager"</strong>, който да отговаря за цялостната визия на фирмения сайт, фейсбук страницата му, инстаграм профила или най-общо казано за всички дейности, свързани с присъствието на бранда он-лайн.</p>

<p>Много са хората, които ще ви предложат тази услуга, защото са решили да я съчетават с "другата" си работа или защото смятат, че стоейки у дома могат да свършат нещо между другото. 
Съветвам клиентите ми на първо място винаги да питат за опита на човека, който ще извършва услугата и да не се доверяват на хора, които:</p>
<ul>
    <li>Нямат опит в медиите (било то он-лайн, печатни или електронни) Колкото и невероятно да звучи на фона на имиджа, който са си създали голяма част от медиите у нас, работата там е школа, която те научава на много неща - креативност, упоритост, спазване на срокове и най-вече дисциплина.</li>
    <li>Никога не са създавали рекламни послания или не са били част от големи работещи кампании, зад които стоят сериозни брандове с дългогодишен опит.</li>
    <li>Нямат необходимите лични контакти от местата, на които са работили.</li>
</ul>

<p>Когато наемате <strong>"Social Media Manager"</strong> имайте предвид, че той трябва да изгради имиджа както на фирмата ви, така и на хората, които работят там, затова е от изключителна важност умението му да общува лесно с всякакви непознати хора и да се справя в различни неочаквани ситуации. Вашият <strong>специалист социални медии</strong> трябва да е изключително добре запознат както с работата на HR специалистите, така и с тези, които отговарят за връзките с клиентите или със счетоводителите на фирмата. Много компании пренебрегват социалните умения на човека, който наемат, а това им изиграва лоша шега съвсем скоро, след като са назначили избрания от тях служител.</p>

<p>У нас все още се практикува погрешната тактика да се наеме този, който е най-скромен и с най-малко очаквания откъм заплащане и условия на труд. Такива фирми постоянно сменят своя персонал и работят изключително лошо за името си.</p>

<p>И понеже по-горе ви изброих на какви хора да не се доверявате, ето и няколко основни качества, които трябва да притежава всеки добър <strong>специалист социални медии</strong>.</p>

<p>Да мисли графично - всички знаем, че според статистиките постовете с подходящи снимки печелят в пъти повече внимание, отколкото тези без. Не е нужно да е магьосник на фотошоп, но е задължително да умее да избира подходящите визуализации към всеки текст. Има ли необходимото желание за работа много скоро може да се научи да работи с различни графични програми.</p>

<p>Стигнахме до задължителното изискване за всеки, който се надява някога да практикува успешно професията на специалист по социални медии, а именно писането. И ако за визуализацията знаем, че всеки с голямо желание и хъс за развитие ще се справи, дори да не е специалист, то умението за писане е нещо, без което няма как да наемете своя бъдещ специалист по социални медии. Всяка дума, слоган, послание или статия, която ще напише той, ще има огромен ефект върху имиджа на компанията, продажбите, рекламата. Всеки пост, който излиза от фейсбук страницата Ви може да направи чудеса с бизнеса ви, както може и да го провали.</p>

<p>Да познава нуждите на клиентите ви и услугите, които предлагате, също е едно от основните "must have" за професията на специалиста по социални медии. Имайте предвид, че той е човекът, който основно ще общува он-лайн с вашите клиенти, ще ви дава необходимата обратна връзка и ще разрешава доста от казусите, които се появяват в процеса на общуването ви он-лайн с клиентите.</p>

<p>Разбира се основни познания по SEO, както и по контент маркетинг също са предимство, но нека не забравяме, че специално за оптимицазията на сайтове е добре да се доверите на човек, който се занимава основно с това, натрупал е време и солиден опит в ученето и практикуването на този вид дейност, а не някой, който на думи ще ви гарантира, че разбира от всичко, а само на втория месец ще ви се наложи да търсите нов кадър. Подчертавам това, защото напоследък вследствие от SEO истерията за специалисти все по-често чувам, че ключовите думи са много по-важни от съдържанието, нещо, с което никога не бих се съгласила.</p>