---
layout: page
title: Проектът
permalink: /theproject/
--- 

Проектът "Перо под наем" се роди след дълги години работа в различни телевизионни предавания и опит, придобит по трудния начин. 

Преди този сайт да заживее свой живот, не спирах да се съмнявам в причината за неговото съществуване и типично по български да намирам извинения да не го създам. Виждах как хора, притежаващи единствено и само доброто си самочувствие се втурват да правят неща, с които никога не са се занимавали и уверено практикуват онова, в което са били твърде неуспешни. 

Мотивира ме желанието да направя нещо различно, което създава високи критерии за качество, и следва утвърдени световни практики, дори това да означава да понеса своите загуби от него. 

"Перо под наем" съществува в резултат на любовта ми към писането и вярата, че ключът към всяко успешно начинание се крие в правилната комуникация между хората, а думите са мостът, който свързва добрите идеи с успешната им реализация. 

